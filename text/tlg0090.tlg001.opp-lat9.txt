Caput I. De veterum Geographia. 
 

 Anaximander Milesius, Thaletis auditor, sustinuit omnium 
 primus situm orbis terrarum in tabula pingere. Post quem He cataeus Milesius, vir multae peregrinationis, idem
 argumentum tam accurate tractavit, ut in admirationem venerit. Nam
 Hellanicus Lesbius, vir doctissimus, sine tabula historiam tradidit. Deinde Damastes Sigeeus, qui plurima ex Hecataeo de scripsit, circumnavigationem composuit. Mox
 Democritus et Eudoxus aliique nonnulli terrae circuitiones ac
 circumnavigationes composuerunt.

Veteres ergo orbem habitabilem effigiarunt rotundum, mediam vero sitam
 esse Graeciam, et eius Delphos; obtinere enim umbilicum terrarum. Sed
 Democritus, cujus multa scientiae experimenta exstant, primus affirmavit
 terram esse oblongam, ita ut longitudo ad latitudinem habeat rationem
 sesquialteram. Cui sententiae etiam Dicaearchus Peripateticus accessit.
 Eudoxus autem dixit longitudinem ad latitudinem esse in ratione dupla;
 sed Eratosthenes in majore quam dupla. Crates semicirculo as similavit: Hipparchus similem mensae: alii caudae
 belluinae, Posidonius Stoicus fundae tradidit, cuius media latitudo ab
 Austro in Boream pateat, angustior pars circa orientem et occidentem
 procedat, sic tamen ut latior sit, qua India pertinet ad Eurum.

Termini continentium sunt: Europae quidem atque Africae columnae
 Herculis: Africae et Asiae Nilus, vel, ut alii volunt, Isthmus ille a
 palude Sarbonide et sinu Arabico: Asiae vero et Europae terminum antiqui
 dixerunt Phasin fluvium, et Isthmum, qui a Sarbo ad mare
 Caspium extenditur; postea autem recentiores Maeotidem paludem et
 fluvium Tanain.

Continentes autem appellantur (Graeca voce) quasi infinitae, ob
 ignorationem. Asia dicta est ab ἄσσον ,
 quod propinqua sit ex Europa in illam euntibus, sive terrestri itinere,
 sive navali secundum insulas ordine sitas, quales sunt Euboea, Andros,
 Tenos, Myconos, Icaria, Samos, Mycale. Europa dicta est ab Euro. Lybia
 Graecis plane latebat, sed a populo nobili inter Phoenices, et
 significat leones. Oceanus dictus ab aestuum terras undique pulsantium
 concitatione.

Tandem Dicaearchus definit orbem terrarum non aquis, sed ductu lineae
 cuiusdam simpliciter rectae, a columnis Herculis per Sardiniam,
 Siciliam, Peloponnesum, Ioniam, Cariam, Lyciam, Pamphyliam, Ciliciam, et
 Taurum, et inde usque ad Imaum actae: secundum quam alias orbis partes
 Boreales, alias Australes nominat.

Caput II. De Ventis.
 
 


 Venti autem flant ab Aequinoctiali ortu Apeliotes, ab occasu
 Aequinoctiali Zephyrus; a meridie Notus, a Septentrione Aparctias: ab
 aestivi Tropici ortu spirat Caecias; dein ab ortu Aequinoctiali
 Apeliotes, ab hiberno denique Eurus.

Rursum ab occasu hiberno Libs, deinde ab occasu aequinoc tiali Zephyrus, ab occasu vero aestivo Argestes, alias
 Olympias dictus. Tantem Notus et Aparctias adversi flant; ita ut venti
 omnes sint octo. Timosthenes autem, qui conscripsit circumnavigationes,
 tradit duodecim ventos, inter Aparctiam et Caeciam medium ponens Boream,
 inter Eurum et Notum Phoenicem, qui et Euronotus, inter Notum et Libem
 Leuconotum, qui alias Libonotus, inter Aparctiam et Argesten Thrascian,
 quem accolae etiam Circium appellant. Gentes autem habitare limites,
 Bactrianos quidem sub Apeliote, Indos sub Euro, sub
 Phoenice mare Rubrum et Aethiopiam; sub Noto Aethiopiam ultra Aegyptum.
 Ad Leuconotum Garamantas, qui supra Syrtes colunt, ad Libem Aethiopas,
 et occidentales supra Mauros; ad Zephyrum vero columnas Herculis et
 initia Africae et Europae, ad Argestem Iberiam, quae nunc Hispania; ad
 Thrascian Scythas supra Thraciam; ad Boream Pontum , Maeotin ac
 Sauromatas; ad Caeciam denique Mare Caspium et Sacas.

Caput III. Circumnavigatio
 marium. 
 
 Syrtium autem maior quinque millibus stadiorum ambitur, minor mille et
 sexcenta continet. Fauces vero maris Adriatici, quod
 nonnulli vocant Ionium pelagus, patent in latitudinem 1700 stadia, a
 promontorio Iapygiae ad montes Ceraunios Epiri.

Aegaeum mare sequitur Hellespontus ad Abydum et Sestum desinens: mox
 Propontis usque ad Chalcedonem et Byzantium patens, ubi angustiae, a
 quibus Pontus incipit, post quem iacet Palus Maeotis. Rursum si incipias
 a confiniis Africae et Europae, erit Ibericum mare, quod a Columnis
 pertinet ad montem Pyrenaeum, inde Ligusticum ad fines
 usque Hetruriae. Huic adiacet Sardoum supra Sardiniam versus Africam
 inferne vergens. Tyrrhenum ab extrema Liguria porrigitur usque ad
 Siciliam. Deinde sequitur Libycum, Creticum et Siculum, tum et Ionium
 cum Adriatico; quod ipsum a Siculo mari refunditur. Postea se offert
 Cortinthiacus sinus, qui et Alcyonium mare vocatur. Inter Sunium et
 Scyllaeum promontoria iacet Saronicum pelagus; hinc sequitur Myrtoum et
 Icarium, quod continet insulas Cycladas: inde transitur in Carpathium,
 Pamphylium atque Aegyptium; super autem Icarium statim est Aegaeum.

Europae autem ab ostiis Tanais fluvii ad columnas Herculis 
 praeternavigatio stadiorum est 69709. Africae vero ab oppido Tingi usque
 ad ostium Nili Canobicum stadiorum 29252. Asiae omnis a Canobo ad Tanain
 fluvium praeternavigatio stadiorum 40111, sinubus una comprehensis: Ita
 ut littoralis omnis ora universi nostri orbis conficiat summam stadiorum
 139072: si tamen Maeotis palus, cuius ambitus est stadiorum 9000, non
 connumeretur. Eius ostium vocatur Bosporus Cimmerius, longus stadia 78.

Euxinus vero Pontus ambitur stadiis 23083. Thracius Bosporus, angustiae,
 quas Darius ponte iunxit subitario aggredians Scythas, stadiorum sex.

Mare Persicum, quod est valde rotundum, ostium suum contrahens
 promontorio Carmaniae et Arabiae, habet circuitum stadiorum 20000.
 Ostium vero ipsum inter Arabiam et Carmaniam patet stadia 400.

Hyrcanum vero, quod et Caspium mare, lunato flexu sinuatum, et ut aliis
 placet, oblongum, extenditur in stadia 22000; ostium vero traiicitur
 stadiis quatuor.

Arabicus sinus, qui est angustus et oblongus, initium capit ab Heroum
 oppido, praeterit oram Troglodyticam, usque ad oppidum Ptolemaïdem ad
 venationes; habet stadiorum 9000 longitudinem. Huius sinus
 fauces ad oppidum Diren latae stadia 60: inde deinceps navigatur stadiis
 6500. Reliquum vero non navigatur praeter rubrum mare usque ad oceanum
 per octo millia stadiorum. Id vero latus, quod Arabiae praetenditur a
 recessu Elani tico , est stadiorum 14000. Porro
 ipsa Arabia ad rubrum mare exporrigitur, et extenditur per longitudinem
 12000 stadiorum.

Caput. IV. De Longitudine et
 Latitudine orbis habitati. 
 
 Longitudo vero orbis terrarum concipitur a fluvio Gange ad 
 Gades esse stadiorum 68549 hoc modo. A Gange ad Myriandrum in sinu
 Issico positam, sunt stadia 41725; quae summa sic colligitur. A Gange ad Indi fluminis ostia sunt 16000 stadia: ab Indo
 ad portas Caspias 15300; hinc ad Euphratem 10050; inde ad Myriandrum
 stadia 375.

Iam vero a Myriandro usque Gades stadia 26820, hoc modo: a
 Myriandro ad Cypri Cleidas stadia 1400. Inde ad promontorium Acamanta
 stadia 1300. Hinc in Chelidonias per mare Pamphylium stadia 1300. Tum ad
 Patara 800; dein in Rhodum 700; ad Astypalaeam per Carpathium stadia
 940; ad Tae narum stadia 1450; ad Pachinum
 Siciliae 4600; ad Lilybaeum per mare Libycum stadia 1520; ad Caralin
 Sardiniae per mare Tyrrhenicum stadia 2800; ad Gades praeternavigati
 insulas Gymnesias 10000 stadiorum cursus. Ab Gadibus
 praeter Sacrum promontorium et Artabrorum portum stadia 3932. Ita fiunt
 in universum 72477 stadia.

Alia via. A Gange ad Euphratem amnem stadia 41350. Ab Euphrate ad
 Cappadocum Mazaca 2550. A Mazacis vero per Phrygiam
 submontanam et magnam Cariam usque Ephesum 3320. Ita colliguntur a Gange
 Ephesum usque stadia 47220. Ab Epheso per Aegaeum usque Delum sunt
 stadia 1600. Hinc ad Isthmum sunt 1700 omnino. Ab Isthmo per sinum
 Corinthiacum Patras stadia 720. Abinde Leucadem 700; hinc in Corcyram
 tantundem; usque ad Acroceraunios montes stadia 1060. Inde 
 Brundusium 700. Unde terrestri itinere Romam proficiscenti restant 2880.
 Roma usque ad Alpes et vicum Scingomagum, sub ipsis Alpibus positum,
 stadia sunt 4152. Unde per Galliam ad oppidum Illiberim numerantur 
 lacuna stated by S. Tennulius but restored by Karl Müller with
 excerpts from the indirect tradition. 
 Hinc usque Gades secundum mansiones 2651, in quam insulam
 traiectus est stadiorum 60. Omnis ergo numerus ab Gange ad Gades
 consurgit in 71560 stadia.

Latitudo terrae qua habitatur, ab Aethiopico oceano ad Me roen est stadiorum octo millium: inde Alexandriam
 undecim millium stadiorum: ab Alexandria vero in Tanain stadiorum
 octodecim millium quinquaginta sex. Nam ulteriora ostiis Tanais versus septentiones incomperta sunt. Hoc processu. Ab
 Alexandria ad Lindum Rhodi stadia 4500; Thoantium dexteram
 praeternaviganti Rhodum stadia 400. Inde in Telum stadia 560. Hinc ad
 Lacterem Coae 320 stadia. Ad eiusdem insulae Drepanum stadia 100. Deinde
 ad Acritin insulam stadia 230, moxque ad Corsias 100, et ad Samiorum
 Ampelon stadia 30. Abinde ad Aegaeum Argenon per Aegaeum
 mare stadia 800. Ad Erythraeum Corcyraeum stadia 270; inde Phlium
 promontorium Chii stadia 50; ad Melanea promontorium Lesbi stadia 450;
 ad Sigrium Lesbi 500 stadia. Inde ad insulam Tenedum sunt
 450, a qua 100 sunt ad Sigaeum. Hinc 2500 ad os Ponti, tum Carambin
 2800; mox ad os Maeotidis 2500; ac deinceps in Tanaim 2670.

Aliter etiam a Rhodo cursus hic intelligitur, in Cnidum nu meratis stadiis 700; in Co 200; Samum deinde 800. Abest
 hinc Chios stadia 750. Ultra hanc Mitylene 520. Sequitur Tenedos post
 stadia 350; mox Sigeum 100. Os Ponti abest inde stadiis 2500, et
 Carambis hinc post 2800 stadia. Iam ad os Maeotidis sunt 2500, ac
 deinceps ad Tanaim fluvium 2200. Summa stadiorum ab Alexandria in Tanaim
 18608.

Caput V. Insularum
 dimensio. 
 


 Restat, ut dicamus insularum nobis affinium ambitus, prout accepimus ab
 Artemidoro, Menippo et aliis autoribus fide dignis. Gadium longitudo
 stadiorum 108, latitudo 16. Fretum ad columnas Herculis, qua
 angustissimum est, patet 80 stadia. Praeterea in mari
 Hispanico insulae; Pityusa maior et habitata longa stadia 300; minor
 100. Gymnesiarum vero, quae a Carthaginiensibus vocantur Baliariae, (nam
 funditores sic Baliares appellantur) maior longa est stadia 1200, lata
 400. minor stadia 300. Stoechades, quia in directum iacent
 suo nomine indicantes ordinem, urbibus Massiliensium sunt oppositae.
 Harum tres sunt maiores; minores duae proximae ipsi Massiliae. Sardinia
 habet figuram, similem hominis vestigii, estque in medio sui cava, et
 longa 2200 stadia. Cyrnus (Latinis Corsica) adiacet
 Sardiniae, vilior multo illa, brevior dimidio; in longitudinem patet
 stadia Ex Populonio
 Hetruriae in Sardiniam et in Corsicam vela dimittuntur traiectu
 stadiorum 2200. Siciliae ambitus secundum Timosthenem est
 4740 stadiorum, figura triangulari, cuius latera sunt inaequalia; a
 Peloro promontorio in Italiam traiectus est undecim stadiorum fretum:
 latus insulae a Peloro ad Pachynum stadiorum 1037, a Pachyno ad
 Lilybaeum 1600, iuxta Timosthenem a Lilybaeo in Peloriada stadia 1700. A
 Lilybaeo in Aspidem Lybiae traiectus patet stadia 1600.

Cercina insula habet longitudinem stadiorum 70, et ubi angustissima est,
 latitudinem 40. Iacet e regione urbis in continente Thenae, iuxta
 initium Syrtis minoris. Adiacet vero Cercinae Cercinitis insula ponte
 coniuncta; longa stadia 40, et lata 25.

A Cercina in insulam Meningem, Lotophagitis regionis, traiectus stadiorum
 600, quantum etiam Syrtis minoris ostium dicitur. Meninx vero longa est
 stadia 600, lata 180. Circa hanc magnae reciprocationes contingunt.

Cephallenia insula habet quatuor urbes, longitudinem stadiorum 400. Sunt
 quoque in Adriatico mari insulae propter oram Illyrici, quarum
 insigniores sunt Issa, et Corcyra Nigra, Pharus dein et Melita, quarum
 dimensiones non habeo compertas.

Peloponesus, si connumeres etiam eius sinus, circumnavigatur stadiis
 5627: quod si sinus praetereas, ambitur stadiis 4000. 
 Longitudo eius a Malea ad Aegium est stadiorum 1400, figura platani
 folio similis, magnis sinibus concisa; coarctatur tandem in Corinthium
 Isthmum, latitudo 40 stadiorum. A sinu Corinthio et Saronico in
 Scyllaeum promontorium, ubi sinistrorsum obiacet Calauria insula Neptuno
 sacra. Hinc sequitur sinus Hermionicus. Inde sinus Argolicus usque ad
 promontorium Maleam, quod longe in mare procurrit. Dein post Maleam
 iacet dextrorsum sinus Laconicus usque ad Taenarum, qui a sinistra
 terminat sinum Messeniacum, cuius a dextra Acritas promontorium. Postea prominet promontorium Ichthys, iuxta quod Zacynthus
 obiacet, et alterum Chelonatas: postremum vero promontorium est Araxus,
 situm ex adverso Acarnaniae. Inde incipit sinus Corinthiacus diffunditur
 conclusus ostio septem stadiorum, inter Rhium Peloponnesi et Antirrhium
 Locridis promontoria. A Taenaro in Phycuntem Africae traiicitur 3000
 stadiis.

Insula Aegina exadversum Atticam sita, oblonga est stadia 
 160. Salamis longa 70 stadia. Ceus 120. Inter Cycladas insulas optima
 est Naxus, quare vocatur minor Sicilia: ad dextram Sporades sunt. Euboea
 ponte Boeotiae iungitur; praetexitur Boeotiae, Phocidi, Locris, et
 altera sui parte aliquantum ipsi etiam Atticae. Est enim longa, ideoque
 Macris appellata fuit, longitudine 1700 stadiorum.

At vero Creta circa Maleam Peloponneso adiacet; suo ambitu stadia implet
 4100, longitudine 2300. Nam plurimum in longitudinem patet. Cythera
 inter Cretam et oram Laconicam media. Cyprus habet figuram similem
 tergori bovis, et circumnavigatur stadiis 3420, longa est 1300. Ab Papho
 flante Borea traiicitur Alexandriam spatio stadiorum 3800. Insula Rhodus
 circuitur stadiis 1300. Cos 550 cingitur. Samos suum
 ambitum 630 definit. Icaria longa est et confragosa, longitudine 300.
 Chius in circuitu continet 660. Lesbus 1100 ipsa stadia.