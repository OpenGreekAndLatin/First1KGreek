<?xml version="1.0" encoding="UTF-8"?> <?xml-model
href="http://www.stoa.org/epidoc/schema/latest/tei-epidoc.rng"
schematypens="http://relaxng.org/ns/structure/1.0"?> 
<TEI xmlns="http://www.tei-c.org/ns/1.0">
	<teiHeader xml:lang="eng"> 
		<fileDesc> 
			<titleStmt> 
				<title xml:lang="lat">Passio S. Perpetuae</title>
				<author xml:lang="lat">Martyrium Perpetuae et Felcitatis</author> 
				<editor>J. Armitage Robinson</editor> 
				<funder>Center for Hellenic Studies</funder> 
				<respStmt> 
					<resp>Published original versions of the electronic texts</resp> 
					<orgName ref="https://www.opengreekandlatin.org">Open Greek and Latin</orgName>   
					<persName role="principal">Gregory Crane</persName> 
					<persName role="principal">Leonard Muellner</persName> 
					<persName role="principal">Bruce Robertson</persName>
				</respStmt>
				
				<respStmt> 
					<resp>Proofreading and CTS conversion</resp> 
					<persName>Jeannie Sellick</persName>
				</respStmt> 
			</titleStmt>
			
			<publicationStmt> 
				<publisher>Open Greek and Latin</publisher> 
				<idno type="filename">tlg2016.tlg001.1st1K-lat.xml</idno> 
				<availability> 
					<licence target="https://creativecommons.org/licenses/by-sa/4.0/">Available under a Creative Commons
						Attribution-ShareAlike 4.0 International License</licence> 
				</availability>
				<date>2020-07-21</date> 
			</publicationStmt> 
			
			<sourceDesc> 
				<biblStruct> 
					<monogr> 
						<title>The Passion of S. Perpetua</title> 
						<editor>J. Armitage Robinson</editor> 
						<imprint> 
							<pubPlace>Cambridge</pubPlace> 
							<publisher>Cambridge University Press</publisher> 
							<date>1891</date> 
						</imprint> 
					</monogr> 
					<ref target="https://archive.org/details/MN5140ucmf_2/page/n71/mode/2up">The Internet Archive</ref>
				</biblStruct> 
			</sourceDesc> 
		</fileDesc>
		
		<encodingDesc>     
			<editorialDecl> 
				<quotation marks="none"/> 
				<normalization> <p></p>
				</normalization> 
				<correction> <p>Lace 0.6.0. Lace copyright 2013-2020, Bruce Robertson, Dept. of
					Classics, Mount Allison University.  Developed through the support of the 
					<ref target="https://nbif.ca/en">NBIF</ref>.</p> 
				</correction> 
			</editorialDecl>
			
			<refsDecl n="CTS"> 
				<cRefPattern matchPattern="(\w+)" n="section" replacementPattern="#xpath(/tei:TEI/tei:text/tei:body/tei:div/tei:div[@n='$1'])"> 
					<p>This pointer pattern extracts sections.</p> 
				</cRefPattern> 
			</refsDecl> 
		</encodingDesc>
		
		<profileDesc> 
			<langUsage> 
				<language ident="lat">Latin</language> 
			</langUsage> 
		</profileDesc>
		
		<revisionDesc> 
			<change when="2020-07-23" who="Michael Konieczny">initial markup of new file</change> 
		</revisionDesc> 
	</teiHeader>
	
	<text>
		<body>
			<div type="translation" n="urn:cts:greekLit:tlg2016.tlg001.1st1K-lat1" xml:lang="lat">
					<div type="textpart" subtype="section" n="1"><p rend="indent"><pb facs="MN5140ucmf_2_0084"/>Si
					uetera fidei exempla, et Dei gratiam testificantia et aedificationem hominis operantia, propterea in
					litteris sunt digesta, ut lectione eorum quasi repraesentatione rerum et Deus honoretur et homo
					confortetur; cur non et noua documenta aeque utrique causae conuenientia et digerantur? uel quia
					proinde et haec uetera futura quandoque sunt et necessaria posteris, si in praesenti suo tempore
					minori deputantur auctoritati propter praesumptam uenerationem antquitatis. sed uiderint qui unam
					uirtutem Spiritus unius Sancti pro aetatibus iudicent temporum: cum maiora reputanda sunt
					nouitiora quaeque ut nouissimiora, secundum exuperationem gratiae in ultima saeculi spatia decretam.
					In nouissimis enim diebus, dicit Dominus, effundam de Spiritu meo super omnem carnem, et
					prophetabunt filii filiaeque eorum: et super seruos et ancillas meas de meo <pb
					facs="MN5140ucmf_2_0086"/>Spiritu effundam: et iuuenes uisiones uidebunt, et senes somnia
					somniabunt. itaque et nos qui sicut prophetias ita et uisiones nouas pariter repromissas e
					agnoscimus et honoramus, ceterasque uirtutes Spiritus Sancti ad instrumentum Ecclesiae deputamus,
					cui et missus est idem omnia donatiua administrans in omnibus prout unicuique distribuit Dominus,
					necessario et digerimus et ad gloriam Dei lectione celebramus; ut ne qua aut imbecillitas aut
					desperatio fidei apud ueteres tantum aestimet gratiam diuinitatis conuersatam, siue in martyrum siue
					in reuelationum dignatione: cum semper Deus operetur quae repromisit, non credentibus in
					testimonium, credentibus in beneficium. et nos itaque qoud audiuimus et contrectauimus 
					annuntiamus et uobis, fratres et filioli: ut et uos qui interfuistis rememoremini gloriae Domini, et
					qui nunc cognoscitis per auditum communionem habeatis cum sanctis martyribus, et per illos cum
					Domino Iesu Christo, cui est claritas et honor in saecula saeculorum. amen
					</p></div>
					
					<div type="textpart" subtype="section" n="2"><p rend="indent">Apprehensi sunt adolescentes
					catechumini, Reuocatus et Felicitas conserua eius, Saturninus et Secundulus. inter hos et Vibia
					Perpetua, honeste nata, liberaliter instituta matronaliter nupta, habens patrem et matrem et fratres
					duos, alterum aeque catechuminum, et filium infantem ad ubera: erat autem ipsa circiter annorum
					uiginti duo. haec ordinem totum martyrii sui iam hinc ipsa narrauit, sicut conscriptum manu sua
					et suo sensu reliquit. </p></div>
					
					<div type="textpart" subtype="section" n="3"><p rend="indent">Cum adhuc, inquit, cum prosecutoribus
					essem, et me pater uerbis euertere cupiret et deicere pro sua affectione <pb
					facs="MN5140ucmf_2_0088"/>perseueraret: Pater, inquam, uides, uerbi gratia, uas hoc iacens, urceolum
					siue aliud? et dixit: Video. et ego dixi ei: Numquid alio nomine uocari potest, quam quod est? et
					ait: Non. Sic et ego aliud me dicere non possum, nisi quod sum, Christiana. tunc pater motus hoc
					uerbo mittit se in me, ut oculos mihi erueret: sed uexauit tantum, et profecto est uictus cum
					argmentis diaboli. tunc paucis diebus quod caruissem patrem, Domino gratias egi, et refrigeraui
					absentia illius. in ipso spatio paucorum dierum baptizati sumus: et mihi Spiritus dictauit non
					aliud petendum ab aqua, nisi sufferentiam carnis. post paucos dies recipimur in carcerem: et
					expaui, quia numam experta erarm tales tenebras. o diem asperum! aestus ualidus turbarum beneficio,
					concussurae militum. nouissime macerabar sollicitudine infantis ibi. tunc Tertius et Pomponius
					benedicti diaconi qui nobis ministrabant, constituerunt praemio ut paucis horis emissi in meliorem
					locum carceris refrigeraremus. tunc exeuntes de carcere uniuersi sibi uacabant: ego infantem
					lactabam iam inedia defectum. sollicita pro eo adloquebar matrem et confortabam fratrem, commendabam
					filium. tabescebam ideo quod illos tabescere uideram mei beneficio. tales sollicitudines multis
					diebus passa sum: et usurpaui ut mecum infans in carcere maneret; et statim conualui et releuata
					sum a <pb facs="MN5140ucmf_2_0090"/>labore et sollicitudine infantis: et factus est mihi carcer
					subito praetorium, ut ibi mallem essem quam alicubi. </p></div>
					
					<div type="textpart" subtype="section" n="4"><p rend="indent">Tunc dixit mihi frater meus:
					Domina soror, iam in magna dignatione es, tanta ut postules uisionem et ostendatur tibi an passio
					sit an commeatus. et ego quae me sciebam fabulari cum Domino, cuius beneficio tanta experta eram
					fidenter repromisi ei, dicens: Crastina die tibi renuntiabo. et postulaui, et ostensum est mihi hoc.
					uideo scalam aeream mirae magnitudinis pertingentem usque ad caelum, et angstam, per quam nonnisi
					singuli ascendere possent: et in lateribus scalae omne genus ferramentorum infixum. erant ibi
					gladii, lanceae, hami, macherae: ut, si quis neglegenter aut non sursum adtendens ascenderet,
					laniaretur et carnes eius inhaererent ferramentis. et erat sub ipsa scala draco cubans mirae
					magnitudinis, qui ascendentibus insidias praestabat, et exterrebat ne ascenderent. ascendit autem
					Saturus prior, qui postea se propter nos ultro tradiderat, quia ipse nos aediicauerat, et tunc cum
					adducti sumus praesens non fuerat. et peruenit in caput scalae, et conuertit se et dixit mihi:
					Perpetua, sustineo te: sed uide ne te mordeat draco ille. et dixi ego: Non me nocebit in nomine
					Iesu Christi. et desub <pb facs="MN5140ucmf_2_0092"/>ipsa scala, quasi timens me, lente eiecit
					caput: et quasi primum gradum calcarem, calcaui illi caput. et ascendi, et uidi spatium immensum
					horti, et in medio sedentem hominem canum, in habitu pastoris, grandem, oues mulgentem: et
					circumstantes candidati milia multa. et leuauit caput et aspexit me, et dixit mihi: Bene uenisti,
					tegnon. et clamauit me, et de caseo quod mulgebat dedit mihi quasi buccellam; et ego accepi iunctis
					manibus, et manducaui: et uniuersi circumstantes dixerunt Amen. et ad sonum uocis experrecta sum,
					commanducans adhuc dulcis nescio quid. et retuli statim fratri meo, et inteleximus passionem esse
					futuram: et coepimus nullam iam spem in saeculo habere </p></div>
					
					<div type="textpart" subtype="section" n="5"><p rend="indent">Post paucos dies rumor
					cucurrit ut audiremur. superuenit autem et de ciuitate pater meus, consumptus taedio: et ascendit
					ad me, ut me deiceret, dicens: Miserere, filia, canis meis; miserere patri, si dignus sum a te pater
					uocari; si his te manibus ad hunc florem aetatis prouexi; si te praeposui omnibus fratribus tuis:
					ne me dederis in dedecus hominum. aspice fratres tuos: aspice matrem tuam et materteram: aspice
					filium tuum, qui post te uiuere non poterit. depone animos; ne uniuersos nos extermines: nemo
					enim nostrum libere loquetur, si tu aliquid fueris passa. haec dicebat pater pro sua pietate,
					basians mihi manus, et se ad pedes meos iactans: et lacrymis <pb facs="MN5140ucmf_2_0094"/>me
					non fiiiam nominabat, sed dominam. et ego dolebam causam patris mei, quod solus de passione mea
					gauisurus non esset de toto genere meo; et confortaui eum, dicens: Hoc fiet in illa catasta quod
					Deus uoluerit: scito enim nos non in nostra esse potestate constitutos, sed in Dei. et recessit a
					me contristatus. </p></div>
					
					<div type="textpart" subtype="section" n="6"><p rend="indent">Alio die cum pranderemus, subito rapti
					sumus ut audiremur: et peruenimus ad forum. rumor statim per uicinas fori partes cucurrit, et
					factus est populus immensus. ascendimus in catastam. interrogati ceteri confessi sunt. uentum est
					et ad me. et apparuit pater ilico cum filio meo, et extraxit me de gradu, supplicans: Miserere
					infanti. et Hilarianus procurator, qui tunc loco proconsulis Minuci Timiniani defuncti ius gladii
					acceperat: Parce, inquit, canis patris tui: parce infantiae pueri. fac sacrum pro salute
					Imperatorum. et ego respondi: Non facio. Hilarianus, Christiana es? inquit. et ego respondi:
					Christiana sum. et cum staret pater ad me deiciendam, iussus est ab Hilariano deici, et uirga
					percussit. et doluit mihi casus patris mei, quasi ego fuissem percussa: sic dolui pro senecta
					eius misera. tunc nos uniuersos pronuntiat, et damnat ad bestias: et hilares descendimus ad
					carcerem. tunc quia consueuerat a me infans mammas accipere, et mecum in carcere manere, statim
					mitto ad patrem Pomponium diaconum, <pb facs="MN5140ucmf_2_0096"/>postulans infantem. sed pater
					dare noluit. et quomodo Deus uoluit, neque ille amplius mammas desiderat, neque mihi feruorem
					fecerunt: ne sollicitudine infantis et dolore mammarum macerarer. </p></div>
					
					<div type="textpart" subtype="section" n="7"><p rend="indent">Post dies
					paucos, dum uniuersi oramus, subito media oratione profecta est mihi uox, et nominaui Dinocraten:
					et obstipui quod numquam mihi in mentem uenisset nisi tunc; et dolui commemorata casus eius. et
					cognoui me statim dignam esse, et pro eo petere debere. et coepi de ipso orationem facere multum,
					et ingemiscere ad Dominum. continuo ipsa nocte ostensum est mihi hoc. uideo Dinocraten exeuntem de
					loco tenebroso, ubi et complura loca erant tenebrosa, aestuantem valde et sitientem, sordido uultu
					et colore pallido; et uulnus in facie eius, quod cum moreretur habuit. hic Dinocrates fuerat
					frater meus carnalis, annorum septem, qui per infirmitatem facie cancerata male obiit, ita ut mors
					eius odio fuerit omnibus hominibus. pro hoc ergo orationem feceram: et inter me et illum grande
					erat diastema, ita ut uterque ad inuicem accedere non possemus. erat deinde in ipso loco ubi
					Dinocrates erat piscina plena aqua, altiorem marginem habens quam erat statura pueri: et
					extendebat se Dinocrates quasi bibiturus. ego dolebam quod et piscina illa aquam habebat, et tamen
					propter altitudinem marginis bibiturus non esset. et experrecta sum et cognoui fratrem meum
					laborare. sed fidebam me profuturam labori eius: et orabam pro eo omnibus diebus quousque transi-
					uimus in carcerem castrensem: munere enim castrensi eramus <pb
					facs="MN5140ucmf_2_0098"/>pugnaturi: natale tunc Getae Caesaris. et feci pro illo orationem die et
					nocte gemens et lacrymans ut mihi donaretur. </p></div>
					
					<div type="textpart" subtype="section" n="8"><p rend="indent">Die quo in neruo mansimus, ostensum
					est mihi hoc. uideo locum illum quem retro uideram, et Dinocraten mundo corpore, bene uestitum,
					refrigerantem; et ubi erat uulnus, uideo cicatricem: et piscinam illam quam retro uideram,
					summisso margine usque ad umbilicum pueri; et aquam de ea trahebat sine cessatione: et super
					margine fiala aurea plena aqua; et accessit Dinocrates, et de ea bibere coepit: quae fiala non
					deficiebat. et satiatus accessit de aqua ludere more infantium gaudens. et experrecta sum. tunc
					intellexi translatum eum esse de poena. </p></div>
					
					<div type="textpart" subtype="section" n="9"><p rend="indent">Deinde post dies paucos Pudens, miles
					optio praepositus carceris, qui nos magnificare coepit intellegens magnam uirtutem esse in
					nobis, multos ad nos admittebat, ut et nos et illi inuicem refrigeraremus. ut autem proximauit dies
					muneris, intrat ad me pater meus consumptus taedio, et coepit barbam suam euellere et in terram
					mittere, et prosternere se in faciem, et inproperare annis suis, et dicere tanta uerba quae
					mouerent uniuersam creaturam. ego dolebam pro infelici senecta eius, </p></div>
					
					<div type="textpart" subtype="section" n="10"><p rend="indent">Pridie quam
					pugnaremus, uideo in horomate hoc uenisse <pb facs="MN5140ucmf_2_0100"/>Pomponium diaconum ad
					ostium carceris, et pulsare uehementer. et exiui ad eum, et aperui ei: qui erat uestitus discinctam
					candidam, habens multiplices galliculas. et dixit mihi: Perpetua, te exspectamus: ueni. et tenuit
					mihi manum, et coepimus ire per aspera loca et flexuosa. uix tandem peruenimus anhelantes ad
					amphitheatrum, et induxit me in media arena. et dixit mihi: Noli pauere; hic sum tecum, et
					conlaboro tecum. et abiit. et adspicio populum ingentem adtonitum. et quia sciebam me ad bestias
					datam esse, mirabar quod non mitterentur mihi bestiae. et exiuit quidam contra me Aegyptius
					foedus specie cum adiutoribus suis pugnaturus mecum. ueniunt et ad me adolescentes decori adiutores
					et fautores mei. et expoliata sum, et facta sum masculus. et coeperunt me fautores mei oleo
					defrigere, quomodo solent in agonem: et illum contra Aegyptium uideo in afa uolutantem. et
					exiuit uir quidam mirae magnitudinis, ut etiam excederet fastigium amphitheatri, discinctatus
					purpuram inter duos clauos per medium pectus, habens galliculas multiformes ex auro et argento
					factas: efferens uirgam quasi lanista, et ramum uiridem in quo erant mala aurea. et petiit
					silentium, et dixit: Hic Aegyptius, si hanc uicerit, occidet illam gladio; et, si hunc uicerit,
					accipiet ramum istum. et recessit. et accessio. <pb facs="MN5140ucmf_2_0102"/>mus ad inuicem, et
					coepimus mittere pugnos. ille mihi pedes adprehendere uolebat: ego autem illi calcibus faciem
					caedebam. et sublata sum in aere, et coepi eum sic caedere quasi terram non calcans. at ubi uidi
					moram fieri, iunxi manus, ut digitos in digitos mitterem. et adprehendi illi caput, et cecidit in
					faciem; et calcaui illi caput. et coepit populus clamare, et fautores mei psallere. et accessi ad
					lanistam, et accepi ramum. et osculatus est me, et dixit mihi: Filia, pax tecum. et coepi ire cum
					gloria ad portam Sanauiuariam. et experrecta sum: et intellexi me non ad bestias, sed contra
					diabolum esse pugnaturam: sed sciebam mihi esse uictoriam. hoc usque in pridie muneris egi: ipsius
					autem muneris actum, si quis uoluerit, scribat. </p></div>
					
					<div type="textpart" subtype="section" n="11"><p rend="indent">Sed et Saturus benedictus
					hanc uisionem suam edidit, quam ipse conscripsit. Passi, inquit, eramus, et exiuimus de carne, et
					coepimus ferri a quattuor angelis in orientem, quorum manus nos non tangebat. ibamus autem non
					supini sursum uersi, sed quasi mollem cliuum ascendentes. et liberato primo mundo uidimus lucem
					immensam: et dixi Perpetuae: erat enim haec in latere meo: Hoc est quod nobis Dominus promittebat:
					percepimus promissionem. et dum gestamur ab ipsis quattuor angelis, factum est nobis spatium
					grande, quod tale fuit quasi uiridarium, arbores habens rosae et omne genus flores, altitudo arborum
					erat in modum cypressi, quarum folia canebant <pb facs="MN5140ucmf_2_0104"/>sine cessatione. ibi
					autem in uiridario alii quattuor angeli fuerunt clariores ceteris: qui ubi uiderunt nos honorem
					nobis dederunt, et dixerunt ceteris angelis: Ecce sunt, ecce sunt: cum admiratione. et expauescentes
					quattuor illi angeli, qui gestabant nos, deposuerunt nos: et pedibus nostris transiuimus stadium
					uiolatum: ubi inuenimus Iocundum et Saturninum et Artaxium, qui eadem persecutione uiui arserunt;
					et Quintum, qui et ipse martyr in carcere exierat; et quaerebamus de illis ubi essent. ceteri angeli
					dixerunt nobis: Venite prius, introite, et salutate Dominum. </p></div>
					
					<div type="textpart" subtype="section" n="12"><p rend="indent">Et uenimus
					prope locum, cuius loci parietes tales erant, quasi de luce aedificati; et ante ostium loci illius
					angeli quattuor stabant, qui introeuntes uestierunt stolas candidas. et introiuimus, et audiuimus
					uocem unitam dicentem: Agios, agios, agios: sine cessatione. et uidimus in eodem loco sedentem
					quasi hominem canum, niueos habentem capillos, et uultu iuuenili; cuius pedes non uidimus. et in
					dextra et in sinistra seniores quattuor; et post illos ceteri seniores conplures stabant. et
					introeuntes cum admiratione stetimus ante thronum: et quattuor angeli subleuauerunt nos: et
					osculati sumus illum, et de manu sua traiecit nobis in faciem. et ceteri seniores dixerunt nobis:
					Stemus. et stetimus, et pacem fecimus. et dixerunt nobis seniores: Ite et ludite. et dixi Perpetuae
					: Habes quod uis. et dixit mihi: Deo gratias, ut quomodo in carne hilaris fui, hilarior sum et
					hic modo. </p></div>
					
					<div type="textpart" subtype="section" n="13"><p rend="indent">Et exiuimus, et uidimus ante fores
					Optatum episcopum <pb facs="MN5140ucmf_2_0106"/>ad dexteram, et Aspasium presbyterum doctorem ad
					sinistram, Separatos et tristes. et miserunt se ad pedes nobis, et dixerunt: Componite inter nos,
					quia existis, et sic nos reliquistis. et diximus illis: Non tu es papa noster, et tu presbyter? ut
					uos ad pedes nobis mittatis? et moti sumus et conplexi illos sumus. et coepit Perpetua graece cum
					illis loqui: et segregauimus eos in uiridarium sub arbore rosae. et dum loquimur cum eis, dixerunt
					illis angeli: Sinite illos refrigerent; et si quas habetis inter uos dissensiones, dimittite uobis
					inuicem. et conturbauerunt eos. et dixerunt Optato: Corrige plebem tuam; quia sic ad te
					conueniunt quasi de circo redeuntes, et de factionibus certantes. et sic nobis uisum est quasi
					uellent claudere portas. et coepimus illic multos fratres cognoscere, sed et martyras. uniuersi
					odore inenarrabili alebamur, qui nos satiabat tunc gaudens experrectus sum.
					</p></div>
					
					<div type="textpart" subtype="section" n="14"><p rend="indent">Hae uisiones insigniores ipsorum
					martyrum beatissimorum Saturi et Perpetuae, quas ipsi conscripserunt. Secundum uero Deus maturiore
					exitu de saeculo adhuc in carcere euocauit, non sine gratia, ut bestias lucraretur. gladium tamen
					etsi non anima certe caro eius agnouit. </p></div>
					
					<div type="textpart" subtype="section" n="15"><p rend="indent">Circa Felicitatem uero, et illi gratia
					Domini eiusnobis <pb facs="MN5140ucmf_2_0108"/>modi contigit. cum octo iam mensium uentrem
					haberet, (nam praegnans fuerat adprehensa) instante spectaculi die, in magno erat luctu, ne propter
					uentrem differretur; quia non licet praegnantes poenae repraesentari: et ne inter alios postea
					sceleratos sanctum et innocentem sanguinem funderet. sed et commartyres grauiter contristabantur,
					ne tam bonam sociam quasi comitem solam in uia eiusdem spei relinquerent. coniuncto itaque unito
					gemitu ad Dominum orationem fuderunt ante tertium diem muneris. statim post orationem dolores
					inusserunt. et cum pro naturali difficultate octaui mensis in partu laborans doleret, ait illi
					quidam ex ministris cataractariorum: Quae sic modo doles, quid facies obiecta bestiis, quas
					contempsisti cum sacrificare noluisti? et illa respondit: Modo ego patior quod patior; illic autem
					alius erit in me qui patietur pro me, quia et ego pro illo passura sum. ita enixa est puellam,
					quam sibi quaedam soror in filiam educauit. </p></div>
					
					<div type="textpart" subtype="section" n="16"><p rend="indent">Quoniam ergo permisit et permittendo
					uoluit Spiritus Sanctus ordinem ipsius muneris conscribi, etsi indigne ad supplementum tantae
					gloriae describendae, tamen quasi mandatum sanctissimae Perpetuae, immo fideicommissum eius
					exequimur, unum adicientes documentum de ipsius constantia et animi sublimitate. cum a tribuno
					castigatius eo tractantur, quia ex admonitionibus hominum uanissimorum uerebatur, ne subtraherentur
					de carcere incantationibus aliquibus magicis; in faciem <pb facs="MN5140ucmf_2_0110"/>ei
					respondit: Quid utique non permittis nobis refrigerare noxiis nobilissimis, Caesaris scilicet, et
					natali eiusdem pugnaturis? aut non tua gloria est, si pinguiores illo producamur? horruit et erubuit
					tribunus; et ita iussit illos humanius haberi, ut fratribus eius et ceteris facultas fieret
					introeundi, et refrigerandi cum eis; iam et ipso optione carceris credente.
					</p></div>
					
					<div type="textpart" subtype="section" n="17"><p rend="indent">Pridie quoque cum illam cenam
					ultimam, quam liberam uocant, quantum in ipsis erat non cenam liberam sed agapen cenarent, eadem
					constantia ad populum uerba ista lactabant, comminantes iudicium Dei, contestantes passionis suae
					felicitatem, inridentes concurrentium curiositatem; dicente Saturo: Crastinus satis uobis non est,
					quod libenter uidetis quod odistis? hodie amici, cras inimici. notate tamen nobis facies nostras
					diligenter, ut recognoscatis nos in die illo. ita omnes inde adtoniti discedebant: ex quibus
					multi crediderunt. </p></div>
					
					<div type="textpart" subtype="section" n="18"><p rend="indent">Inluxit dies uictoriae illorum, et
					processerunt de carcere in amphitheatrum, quasi in caelum, hilares uultu decori; si forte gaudio
					pauentes non timore. sequebatur Perpetua lucido incessu, ut matrona Christi, ut Dei delicata: uigore
					ocuei <pb facs="MN5140ucmf_2_0112"/>lorum deiciens omnium conspectum. item Felicitas, saluam se
					peperisse gaudens ut ad bestias pugnaret, a sanguine ad sanguinem, ab obstetrice ad retiarium,
					lotura post partum baptismo secundo. et cum ducti essent in portam, et cogerentur habitum induere,
					uiri quidem sacerdotum Saturni, feminae uero sacratarum Cereri; generosa illa in finem usque
					constantia repugnauit. dicebat enim: Ideo ad hoc sponte peruenimus, ne libertus nostra obduceretur;
					ideo animam nostram addiximus, ne tale aliquid faceremus: hoc uobiscum pacti sumus. agnouit
					iniustitia iustitiam: concessit tribunus, quomodo erant, simpliciter inducerentur. Perpetua
					psallebat, caput iam Aegyptii calcans. Reuocatus et Saturninus et Saturus populo spectanti
					comminabantur de hoc. ut sub conspectu Hilariani peruenerint, gestu et nutu coeperunt Hilariano
					dicere: Tu nos, inquiunt, te autem Deus. ad hoc populus exasperatus, flagellis eos uexari pro
					ordine uenatorum postulauit. et utique gratulati sunt, quod aliquid et de dominicis passionibus
					essent consecuti. </p></div>
					
					<div type="textpart" subtype="section" n="19"><p rend="indent">Sed qui dixerat Petite et accipietis
					petentibus dederat eum exitum quem quisque desiderauerat. nam, si quando inter se de martyrii sui
					uoto sermocinabantur, Saturninus quidem omnibus bestiis uelle se obici profitebatur: ut scilicet
					gloriosiorem gestaret coronam. itaque in commissione spectaculi reuocatus leopardo expertus etiam
					super pulpitum ab urso erat <pb facs="MN5140ucmf_2_0114"/>uexatus. Saturus autem nihil magis
					quam ursum abominabatur: sed uno morsu leopardi confici se iam praesumebat. itaque cum apro
					subministraretur, uenator potius qui illum apro subligauerat, subfossus ab eadem bestia, post dies
					muneris obiit. Saturus solummodo tractus est. et cum ad ursum substrictus esset in ponte, ursus de
					cauea prodire noluit. itaque secundo Saturus inlaesus reuocatur. </p></div>
					
					<div type="textpart" subtype="section" n="20"><p rend="indent">Puellis
					autem ferocissimam uaccam, ideoque praeter consuetudinem comparatam, diabolus praeparauit: sexui
					earum etiam de bestia aemulatus. itaque dispoliatae et reticulis indutae producebantur. horruit
					populus, alteram respiciens queam delicatam, alteram a partu recentem stillantibus mammis. ita
					reuocatae et discinctis indutae. prior Perpetua iactata est, et concidit in lumbos. et ubi sedit
					tunicam a latere discissam ad uelamentum femoris reduxit, pudoris potius memor quam doloris.
					dehinc requisita, et dispersos capillos infibulauit. non enim decebat martyram sparsis capillis
					pati, ne in sua gloria plangere uideretur. ita surrexit, et elisam Felicitatem cum uidisset
					accessit, et manum ei tradidit et suscitauit illam. et ambae pariter steterunt, et populi duritia
					deuicta reuocatae sunt in portam Sanauiuariam. illic Perpetua a quodam tunc catechumino, Rustico
					nomine, qui ei adhaerebat, suscepta, et quasi a somno expergita (adeo in Spiritu et in extasi
					fuerat) circumspicere coepit, et instupentibus omnibus ait: Quando, inquit, producimur ad
					uaccam illam, nescio. et cum audisset quod iam <pb facs="MN5140ucmf_2_0116"/>euenerat, non prius
					credidit, nisi quasdam notas uexationis in corpore et habitu suo recognouisset. exinde accersitum
					fratrem suum et illum catechuminum adlocuta est, dicens; In fide state, et inuicem omnes diligite;
					et passionibus nostris ne scandaliemini </p></div>
					
					<div type="textpart" subtype="section" n="21"><p rend="indent">Item Saturus in alia porta Pudentem
					militem exortabatur, dicens: Ad summam, inquit, certe, sicut praesumpsi et praedixi, nullam usque
					adhuc bestiam sensi. et nunc de toto corde credas. ecce prodeo illo, et ab uno morsu leopardi
					consumor. et statim in fine spectaculi, leopardo eiecto, de uno morsu tanto perfusus est sanguine, ut
					populus reuertenti illi secundi baptismatis testimonium reclamauerit: Saluum lotum, saluum lotum.
					plane utique saluus erat, qui hoc modo lauerat. tunc Pudenti militi inquit: Vale, inquit, memor
					fidei meae; et haec te non conturbent, sed confirment. simulque ansulam de digito eius petiit,
					et uulneri suo mersam reddidit ei hereditatem, pignus relinquens illi et memoriam sanguinis. exinde
					iam exanimis prosternitur cum ceteris ad iugulationem solito loco. et cum populus illos in medio
					postularet, ut gladio penetranti in eorum corpore oculos suos comites homicidii adiungerent,
					ultro surrexerunt, et se quo uolebat populus transtulerunt: ante iam osculati inuicem, ut martyrium
					per solemnia pacis consummarent. ceteri quidem inmobiles, et cum silentio <pb
					facs="MN5140ucmf_2_0118"/>ferrum receperunt: multo magis Saturus, qui et prior ascenderat, prior
					reddidit spiritum; nam et Perpetuam sustinebat. Perpetua autem, ut aliquid doloris gustaret, inter
					ossa conpuncta exululauit; et errantem dexteram tirunculi gladiatoris ipsa in iugulum suum
					transtulit. fortasse tanta femina aliter non potuisset occidi, quae ab inmundo spiritu timebatur,
					nisi ipsa uoluisset. O fortissimi ac beatissimi martyres! o uere uocati et electi in gloriam Domini
					nostri Iesu Christi; quam qui magnificat et honorificat et adorat, utique et haec non minora
					ueteribus exempla in aedificationem Ecclesiae legere debet, ut nouae quoque uirtutes unum et eundem
					semper Spiritum Sanctum usque adhuc operari testificentur, <add>et</add> omnipotentem Deum Patrem et Filium
					eius Iesum Christum Dominum nostrum, cui est claritas et inmensa potestas in saecula saeculorum.
					amen </p></div>
					</div>
		</body>
	</text>
</TEI>